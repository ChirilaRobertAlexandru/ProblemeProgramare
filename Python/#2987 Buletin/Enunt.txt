Cerința
Se dă un număr natural n cu exact 13 cifre reprezentând un cod numeric personal. Să se afișeze anul, luna și ziua nașterii deținătorului.

Date de intrare
Programul citește de la tastatură numărul natural n, reprezentând codul.

Date de ieșire
Programul va afișa pe ecran numărul A, reprezentând anul nașterii, L, reprezentând luna nașterii și Z, reprezentând ziua nașterii, separate prin spații.

Restricții și precizări
n este un număr natural cu exact 13 cifre;
A, L, Z, vor fi afișate sub forma AA LL ZZ.
Dacă unul dintre numere x este de o cifră, se va afișa sub forma 0x.
Structura și definiția codului numeric personal poate fi gasita aici.
Exemplu:
Intrare

5070521071145
Ieșire

07 05 21
Intrare

2961103042367
Ieșire

96 11 03
Explicație
Deținătorul primului CNP are data nașterii 21 mai, 2007, iar deținătorul celui de-al doilea CNP are data nașterii 3 noiembrie, 1996.