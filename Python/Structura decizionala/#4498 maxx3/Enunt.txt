Cerinţa
Să se scrie un program care citește de la tastatură două numere naturale n și m cu exact 3 cifre fiecare și care calculează si afișează pe ecran 3 numere calculate astfel: primul număr este cel mai mare număr care se poate forma cu cifrele sutelor din numerele n și m, al doilea număr este cel mai mare număr care se poate forma cu cifrele zecilor din numerele n și m, iar al treilea număr este cel mai mare număr care se poate forma cu cifrele unităților din numerele n și m.

Date de intrare
Programul va citi de la tastatură două numere naturale n și m, având câte trei cifre fiecare.

Date de ieşire
Programul va afişa pe ecran cele 3 numere cerute, separate prin câte un spațiu.

Restricţii şi precizări
n și m au exact 3 cifre fiecare
Exemplu:
Intrare

342 871
Ieşire

83 74 21
Explicație:
Cu cifrele sutelor se formează numărul 83, cu cifrele zecilor numărul 74, iar cu cifrele unităților numărul 21.